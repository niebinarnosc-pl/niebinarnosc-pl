---
date: 2023-10-04T22:18:29.014Z
fullPhoto: images/kotki.jpg
fullPhotoAlt: Kotki
slug: czego-nie-mowic
title: Czego nie mówić?
priority: 980
draft: false
---
Nie mówcie nam: “Dla mnie zawsze będziesz <deadname>” czy: “Dla mnie zawsze będziesz <płeć przypisana przy urodzeniu>”. Rozumiemy, że macie z naszym “poprzednim życiem” dużo wspomnień, z którymi pewnie nie do końca chcecie się żegnać, ale jeśli chcecie mieć z nami jakąś relację, to musicie zaakceptować fakt, że pewne rzeczy się zmieniły i już nie będzie “jak kiedyś”.

Nie mówcie: “Nie wyglądasz na niebinarkę”. Nie ma czegoś takiego jak niebinarny wygląd. Enby osoby mogą wyglądać androgynicznie, męsko, kobieco i w każdy inny sposób, jaki sobie tylko wymyślą. Jeśli uważasz, że osoba nie wygląda niebinarnie, to prawdopodobnie masz mylne pojęcie o niebinarności.

“Dla mnie musisz zrobić wyjątek, ja się nie przestawię” - to wygląda jak bycie szczerą z osobą niebinarną, ale bardzo trudno jest utrzymać relację z osobą, która nas ciągle misgenderuje i deadnamuje. Podobnie jest z: “Musisz mi wybaczyć, ja się będę często mylić”. Wiemy o tym, że pomyłki będą występowały, ale powiedzenie tego na początku rozmowy osłabi nasz zapał do konwersowania. Mylcie się, to normalne, ale nie wymagajcie od nas, żebyśmy Wam to wybaczy__ “z góry”.