---
date: 2023-10-04T22:16:33.151Z
fullPhoto: images/zabka.jpg
fullPhotoAlt: Żabka
slug: o-co-nie-pytac
title: O co nie pytać?
priority: 990
draft: false
---
Jest kilka rzeczy, o które nie warto pytać w żadnym wypadku. Po pierwsze i najważniejsze - nigdy nie pytajcie: “To co masz w majtkach?”. To jest tak inwazyjne pytanie, że równie dobrze możecie próbować ściągnąć z nas ubranie i starać się zobaczyć na własne oczy. 
Nie pytamy też o deadname ani o płeć przypisaną przy urodzeniu. Te rzeczy należą do przeszłości i tam powinny pozostać.

Nie pytamy o plany procesu tranzycji. To, czy chcemy przejść jakieś operacje, czy chcemy przyjmować hormony, to jest nasza osobista sprawa i naprawdę nikomu nic do tego. Wyobraźcie sobie, czy zapyta__byście osobę w ciąży, czy ma zamiar rodzić przez cesarskie cięcie czy waginalnie? To jest ten sam poziom prywatności i nie powinien być naruszany.

Nie pytajcie nas o to, ile jest płci albo czym się różnią od siebie konkretne tożsamości płciowe. Nie wymagajcie od nas znajomości statystyk występowania niebinarności w naszym społeczeństwie. Nie wymagajcie dogłębnej znajomości teorii gender, posiadania opinii na temat kobiet w sporcie czy innych zagadnień z dziedziny transpłciowości. Jednym słowem - nie traktujcie nas jak Wikipedię. Jeśli coś Was interesuje, postarajcie się doedukować we własnym zakresie. Ta strona jest właśnie po to!