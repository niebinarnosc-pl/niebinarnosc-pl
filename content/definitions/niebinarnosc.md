---
heading: Niebinarność
title: Niebinarność
definitionId: niebinarnosc
slug: niebinarnosc
priority: 1000
draft: false
---
Najkrócej rzecz ujmując niebinarność odnosi się do tożsamości płciowych, które nie są wyłącznie kobiece lub męskie. Osoby niebinarne to osoby, które nie są ani mężczyznami, ani kobietami - tym samym nie wpisują się w binarny podział płci.

Niebinarnych płci (tożsamości płciowych) jest wiele. Duża część osób niebinarnych określa się po prostu jako osoby niebinarne. Do najczęściej występujących bardziej konkretnych określeń należą: płynnopłciowość (genderfluid), apłciowość (agender), demipłciowość (demigender), bipłciowość (bigender) oraz ksenopłciowość (xenogender).
