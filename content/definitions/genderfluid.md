---
name: Genderfluid
---
Tożsamość płciowa charakteryzująca się zmiennością identyfikacji płciowej w czasie. Niekiedy to, z jaką tożsamością dana osoba się utożsamia, może być zależne od czynników zewnętrznych czy wewnętrznych. Natomiast nie zawsze tak jest i bywa to również losowe. 

Identyfikacja płciowa takiej osoby może się zmieniać z różną częstotliwością (od sporej zmienności na przestrzeni jednego dnia do stałości nawet przez parę miesięcy). Może to zachodzić zarówno raptownie, jak i powoli. Bywa, że osoby genderfluid odczuwają parę identyfikacji płciowych jednocześnie, a innym razem nie utożsamiają się z żadną z nich.
