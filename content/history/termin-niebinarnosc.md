---
historyId: termin-niebinarnosc
slug: termin-niebinarnosc
title: Termin “niebinarność”
priority: 1000
draft: false
---
Termin “niebinarność” (ang. non-binary) pojawił się w języku stosunkowo niedawno, bo prawdopodobnie około roku 2000. Kiedy w latach 90. narodziła się potrzeba nazwania zjawiska niebinarności w kulturze zachodniej najpierw określano je jako genderqueer.<!-- endexcerpt --> Genderqueer szczególnie kojarzone jest z Riki Anne Wilchins, która użyła tego terminu w swojej broszurze In Your Face już w 1995 roku, gdzie odnosiła go do osób o złożonych lub nienazwanych do tej pory ekspresjach płci.

Dzięki rozwojowi technologii i szybszemu przepływowi informacji, zarówno niebinarność, jak i genderqueer to terminy coraz szerzej znane i używane zarówno w publikacjach naukowych, jak i w kulturowym mainstreamie. W ostatnich latach słowo “niebinarność” zostało spopularyzowane również dzięki celebrytom dokonującym coming outów jako osoby niebinarne (np. Sam Smith czy Ruby Rose).