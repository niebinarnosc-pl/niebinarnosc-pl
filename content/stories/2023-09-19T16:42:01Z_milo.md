---
date: 2023-09-19T16:42:01.000Z
slug: milo
title: Milo
definitions:
  - 2023-06-27T21:37:09Z_niebinarnosc
draft: false
---
Pierwsza taka moja myśl w związku z moją nieheteronormatywnością pojawiła się, gdy miałom ok. 12 lat. Wtedy myślałom, że jestem trans kobietą, gdyż faktycznie więcej czasu spędzałom z płcią żeńską, oraz nie za bardzo lubiłom ubierać się tak typowo jak chłopiec. Później jednak zauważyłom, że nie czuję jednak praktycznie żadnej dysforii płciowej, więc zagłębiłom się w temat genderqueer i trafiłom w końcu na słowo niebinarność. Początkowo wydawało mi się, że jestem płynnopłciowe, ale po krótkim czasie nareszcie doszłom do tego, kim tak na prawdę jestem, czyli po prostu osobą niebinarną. Jest płeć męska i żeńska, a ja jestem gdzieś pomiędzy. Lubię być kontrowersyjne, więc mixuje stereotypowe zachowania płci damskiej i męskiej. Lubię malować paznokcie i zakładać kolczyki, ale jednocześnie moja ekspresja jest bardziej męska. Na początku bałom się powiedzieć rodzicom o tym, kim jestem. W końcu postanowiłom, że trzeba to zrobić. Powiedzieli mi, że okej, poczytamy o tym, i postaramy się zrozumieć, ale zawsze, niezależnie od wszystkiego będziemy cię wspierać. Myślę, że każdy powinien spróbować. Rodzice to jednak rodzice i powinni zrozumieć. Mam nadzieję, że moja historia zainspiruje kogoś z was do szybszego i odważniejszego "wyjścia z szafy". Życzę wam wszystkim jak najlepiej. :)