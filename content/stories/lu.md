---
storyId: lu
thumbnail: images/lu-thumbnail.jpg
fullPhoto: images/lu-full.jpg
title: Lu
slug: lu
definitionIds:
  - demiplciowosc
  - niebinarnosc
draft: false
---
Kiedy rozkminiałam swoją płeć, termin niebinarność nawet jeszcze nie istniał. Kiedy zapytałam siebie, czy przypadkiem nie jestem trans-dziewczyną, odpowiedź oczywiście przyszła, że nie. Uznałam więc, że jestem cis-facetem i tak żyłam swoje życie.
<!-- endexcerpt -->
Dopiero 20 lat później natknęłam się na termin niebinarność, a razem z nim na demigirl. Określenie przylgnęło do mnie zupełnie naturalnie i już mnie nie opuściło. Bycie demidziewczyną to dla mnie lawirowanie gdzieś na granicy kobiecości, ale nigdy niepoddawanie się jej do końca. Jestem z natury łagodna, empatyczna i trochę wycofana - cechy, które kobietom przyczepia się w drodze socjalizacji. U mnie są naturalne. 

Jednocześnie, z uwielbieniem do sukienek i make-up'u, mam długą brodę zaplecioną w warkoczyk. Daję tak wyraz temu, że jestem "nie całkiem" kobietą, ale na pewno nie mężczyzną.