---
storyId: zu
thumbnail: images/zu-fundacja-humor-gito-wa-mini.jpeg
fullPhoto: images/zu-fundacja-humor-gito-wa.jpeg
title: Zu
slug: zu
definitionIds:
  - niebinarnosc
draft: false
---
Przez większość swojego nastoletniego życia zmagałam się z kompleksami na temat swojego ciała, wyglądu. Próbowałam na siłę dostosować się do wszystkich "ram", jakie narzuca społeczeństwo kobietom. Chciałam być piękna, nigdy nie wychodziłam z domu bez makijażu, robiłam długie paznokcie, żeby moje dłonie wyglądały na bardziej smukłe. Ale nadal nie lubiłam siebie. Dopiero na studiach, gdy więcej dowiedziałam się o queerze, o niebinarności, zdałam sobie sprawę, że moja niechęć do ciała nie wynikała z tego, że mi się ono nie podoba, że jest brzydkie. Wynikała z tego, że na siłę chciałam być idealną kobietą. A nią nie jestem. Nigdy nie byłam. Jestem osobą niebinarną i choć wyglądam dość femi, to nadal nią jestem. Chciałabym, aby każdy mógł dobrze czuć się w swoim ciele, tak jak ja poczułam się, gdy zrozumiałam kim jestem.