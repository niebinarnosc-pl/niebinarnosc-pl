---
date: 2024-03-18T18:28:08.399Z
slug: roza
thumbnail: images/roza-2.jpg
fullPhoto: images/roza.jpg
title: Róża
definitions:
  - 2023-06-27T21:37:09Z_niebinarnosc
  - 2024-03-18T18:01:23Z_triplciowosc
triggers: []
draft: false
---
Od kiedy tylko pamiętam, mówiłom, że jestem babo-chłopem. I od kiedy tylko pamiętam, byłom poprawiane. W dzieciństwie mówiono mi, że jestem przecież dziewczynką, a w przyszłości będę kobietą. A gdy już byłom dorosłe, słyszałom, że kobiecie nie wypada tak o sobie mówić, bo to infantylne. Wszelkie chłopięce zainteresowania były mi oczywiście skutecznie wybijane z głowy. Strasznie mnie to drażniło, ale nie znałom pojęcia niebinarności, więc czułom przymus do pogodzenia się z okrutną rzeczywistością, iż jestem kobietą. Niemniej, gdy tylko nadarzała się okazja, znowu mówiłom, że jestem babo-chłopem.

Będąc już rodzicem poznałom pierwszy raz w życiu osobę niebinarną. Wzbudziło to moją wielką euforię. Nie dlatego, że było to dla mnie nowe doświadczenie. Tylko dlatego, że wreszcie po przeżyciu ponad ćwierćwiecza w przekonaniu, że nigdzie nie pasuję, ani do kobiet, ani do mężczyzn, wreszcie odkryłom swoją przynależność płciową. Poczułom wreszcie, że nie jestem dziwadłem. Wreszcie wiedziałom kim naprawdę jestem.

Od wielu lat zbieram się na odwagę, by wreszcie zrealizować moje marzenie i ubrać coś ewidentnie męskiego. Przez to, co mi wpojono w przeszłości, mam z tym trudności. Trzymajcie kciuki!
