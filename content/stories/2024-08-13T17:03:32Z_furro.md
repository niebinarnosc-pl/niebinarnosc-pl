---
date: 2024-08-13T16:53:50.862Z
slug: furro
title: Furro
definitions:
  - 2023-06-27T21:37:09Z_ksenoplciowosc
triggers: []
draft: false
---
Bodajże od 6 lub 7 klasy szkoły podstawowej czułom, że jestem inne. Lubiłom przebierać się w kostiumy zwierząt, które moja ciocia szyła do amatorskiego teatru w moim miasteczku. Pozwalała mi się w nie przebierać i z czasem poczułom, że chyba coś tu nie tak... A raczej..., coś bardzo tak! Czułxm się w nich wspaniale (szczególnie w kostiumie Kota w butach), było to uczucie wyzwolenia, wewnętrznej wolności i nieskrępowanej radości. Przemawiał też do mnie kolor żółty, z którym dzisiaj identyfikuję się na co dzień. Początkowo czułxm się z tym dość niekomfortowo w sytuacjach bardziej publicznych (rodzina, znajomi), ale z czasem zostałxm zaakceptowane i dziś mogę wreszcie powiedzieć, że żółte furry to moja ekspresja ciała, umysłu i serca! Cudownie czuć się żółtym furry! Jedność ze słońcem, żonkilami, mleczami — stąd czerpię energię i radość życia. 



Dodam, że pochodzę z małej miejscowości z Podkarpacia. Tak, coming-out był dla mnie bardzo, bardzo trudny, możecie to sobie wyobrazić! Na co dzień jednak "przywdziewam" jednak rolę bardziej męską/demimęską, ponieważ środowisko, w którym żyję, chyba nie do końca jest jeszcze gotowe na taką ekspresję osobistej wolności. Ale w większych miastach jestem żółtym furry już (prawie) bez ograniczeń!
